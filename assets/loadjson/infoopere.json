{
  "Deposizione" : {
    "autore" : "Michelangelo Merisi da Caravaggio",
    "autore_real" : "Michelangelo Merisi",
    "tipo" : "Olio su tela, cm 300 x 203",
    "anno" : "1600 - 1604 a.C.",
    "nav" : "Musei Vaticani - Città del Vaticano",
    "nav_real": "Musei Vaticani",
    "stile" : "Barocco",
    "storia" : "Secondo Rodolfo Papa, che riprende studi di Zuccari e Calvesi, non è del tutto casuale che i Vittrice si siano rivolti a Caravaggio per la realizzazione di questo dipinto, poiché questa famiglia, come pure quelle di altri illustri committenti di Merisi, era legata all'ambiente oratoriano e dunque alla frangia pauperista e populista della Chiesa, i cui ideali di religiosità popolare collimavano con quelli borromaici che il giovane Caravaggio aveva assorbito in Lombardia e che la sua pittura traduceva perfettamente in immagine.[2]. Per Ferdinando Bologna, invece, non sono documentati in modo preciso i rapporti fra Federico Borromeo, gli Oratoriani e Caravaggio: come per altri lavori realizzati per le chiese tenute da congregazioni religiose, i dipinti, generalmente pale d'altare, non erano commissionati direttamente dall'ordine, ma da privati che avevano in concessione le cappelle.[3]. La cappella Vittrici era stata edificata da Pietro, guardarobiere e maggiordomo di papa Gregorio XIII, molto devoto a S. Filippo Neri; nel 1588, la chiesa venne riedificata e così Pietro si prese l'incarico della ristrutturazione della propria Cappella e della relativa decorazione; i lavori furono affidati all'architetto Giovan Battista Guerra che terminò la cappella nel 1602[4]. Dai documenti pubblicati da Alessandro Zuccari apprendiamo che il nipote Girolamo, alla morte dello zio Pietro, il 26 marzo del 1600, prende in carico l'impegno di occuparsi della cappella di famiglia e che per collocarvi il quadro del Caravaggio richiede la restituzione del dipinto che vi si trovava precedentemente, cosa che la Congregazione si impegna a fare (doc. del 6 settembre 1604): \"si dia al nepote del Signor Pietro Vittrice il quadro della Pietà con il suo ornamento di legno, che dimanda havendo di sua cortesia fatto fare il quadro nuovo del Caravaggio, al quale non serve il sopra[ detto] ornamento di legno\"[5]. Girolamo il 21 ottobre 1609 dichiara di aver ricevuto indietro il dipinto[6]. Da quanto scritto si evince che il committente del dipinto della Deposizione è appunto Girolamo Vittrici, il quale, secondo il Bologna, non sembra essere, per ritardi e disguidi, propriamente legato allo spirito devozionale dello zio; inoltre Girolamo non intende partecipare alle spese della decorazione della cappella, ma solo a quelle del dipinto di Caravaggio; decorazione basata sull'iconografia della Sacra Sindone, questa sì cara agli Oratoriani e al Borromeo, alla quale, però, il quadro del Merisi sembra essere estraneo, mentre i pittori di stretta osservanza oratoriana e borromaica, protetti del cardinal Baronio, sono altri.",
    "autore_storia" : "Michelangelo Merisi, detto Caravaggio, nasce a Milano nel 1571. Si forma presso la bottega del pittore Simone Peterzano nella città di Milano dove recepisce i modi di due tradizioni diverse: da un lato il realismo lombardo, dall'altro il rinascimento veneto, con il quale viene in contatto quando Peterzano lo porta con se in alcuni viaggi a Venezia, dove conosce l'arte del Tintoretto.\nA vent'anni si trasferisce a Roma, prima presso Lorenzo Siciliano, di seguito presso Antiveduto Gramatica, poi presso il Cavalier d'Arpino.\nCostui gli affida l'esecuzione di quadri di genere, rappresentanti fiori o frutta, genere disprezzato dagli accademici del tempo perchè ritenuti soggetti inferiori rispetto a dipinti in cui venivano rappresentate figure umane. Egli inventa un suo particolare repertorio dipingendo giovani presi dalla strada, messi in posa, accompagnati da cesti di frutta, calici e oggetti di vetro.\nTra i primi dipinti dell'artista c'è il Bacchino malato, oggi alla galleria Borghese di Roma, dipinto nel 1591 circa, che viene considerato un autoritratto eseguito nel periodo in cui fu ricoverato in ospedale per malaria; inoltre, del primo periodo della sua attività sono: il Ragazzo morso da un ramarro, il Giovane con cesto di frutta e Bacco degli Uffizi. Rivela la sua predilezione per Riposo durante la fuga in Egitto - Caravaggiosoggetti popolareschi e musicali nei dipinti come I bari, La buona ventura, Il suonatore di liuto. Esemplare è il Canestro di frutta, oggi a Milano alla Pinacoteca Ambrosiana, in cui rappresenta gli oggetti così come sono in realtà: la foglia secca, la mela bacata, senza cercare di abbellire la natura , ma rappresentandola così com'è.\nIl suo primo quadro di figure, dipinto nel 1595 circa, è il Riposo durante la fuga in Egitto, nel quale è chiaro il richiamo ai grandi maestri bergamaschi e bresciani come Savoldo, Lorenzo Lotto e Moretto. Ma è altrettanto evidente il richiamo alla cultura romana dimostrato dall'angelo rappresentato di spalle che è il perno dell'intera composizione. In questo periodo abbandona la bottega del Cavalier d'Arpino e passa sotto la protezione del cardinal Francesco Maria Del Monte che lo immette in un ambiente culturale molto più stimolante, esegue infatti in questo periodo Testa di Medusa, San Giovanni Battista, L'amore vittorioso, Giuditta e Oloferne. La sua maturazione verso uno stile personale è evidente soprattutto nei dipinti della cappella Contarelli in San Luigi dei Francesi a La Vocazione di San Matteo - CaravaggioRoma per la quale esegue tre dipinti: la Vocazione di San Matteo, il Martirio di San Matteo e San Matteo e l'angelo. Con il Martirio di San Matteo ha inizio la poetica caravaggesca del rapporto luce-ombra che poi si svilupperà nelle opere successive. Nel dipinto rappresentante la Vocazione di San Matteo il racconto è immerso nella realtà del tempo, con personaggi con abiti moderni. La luce è l'elemento caratterizzante l'intera opera. E' una luce soffusa che entra da una finestra fuori scena sulla sinistra illuminando il braccio del Cristo che emerge dall'ombra sulla destra. Il taglio della luce conduce l'occhio dello spettatore da destra verso sinistra, dal gruppo di personaggi al gesto di Cristo.\nDel dipinto rappresentante San Matteo e l'angelo esistevano due versioni, ma il primo fu rifiutato dai committenti perchè rappresentava un San Matteo popolano in atteggiamento ritenuto scandaloso all'epoca. Oggi questo dipinto è andato perduto. Prima di compiere quest'opera Caravaggio riceve la commissioni per altri due dipinti per la cappella Cerasi di Santa Maria del Popolo: Crocifissione di San Pietro e la Conversione di San Paolo. Il pittore interpreta i due avvenimenti sacri come fatti semplicemente umani eliminando ogni richiamo a schemi prefissati.\nSuccessivamente esegue per la chiesa di Santa Maria in Vallicella la Deposizione, oggi alla pinacoteca Vaticana. La composizione ha una struttura piramidale che ricorda le composizioni michelangiolesche.\nEsegue in questo periodo opere come la Madonna dei Pellegrini la Madonna dei Palafrenieri e la Morte della Vergine per Santa Maria della Scala in Trastevere, che fu rifiutata dai committenti per ragioni di decoro, oggi infatti il dipinto si trova al museo del Louvre. Tra il 1606 e il 1607 Caravaggio vive nella città di Napoli, qui si conservano alcune sue importantiSette opere di misericordia - Caravaggioopere la tela con Le sette opere di Misericordia, conservata al Pio monte di Misericordia e La flagellazione di Cristo, conservata al museo di Capodimonte.\nNel 1608 Il pittore si trova a Malta dove viene nominato cavaliere, il gesto rappresenta una riabilitazione per la vita sregolata dell'artista che dovette fuggire da Roma dopo aver ucciso un uomo durante una rissa. Qui esegue quella che è la sua tela più vasta: la Decollazione del Battista. La scena è piuttosto spoglia, rappresenta un ambiente squallido, con colori spenti.\nDopo essere stato espulso dall'ordine dei cavalieri di Malta fugge a Siracusa dove dipinge il Seppellimento di Santa Lucia e anche in questo caso, come nelle successive opere realizzate a Messina: La resurrezione di Lazzaro e l'Adorazione dei pastori, confermano la sua tendenza a lasciare grandi spazi vuoti su tele di dimensioni notevoli.\nNel 1609 è dinuovo a Napoli dove viene ferito gravemente, qui esegue opere come Davide con la testa di Golia e Salomè con la testa di Battista.\nNel 1610, sulla spiaggia di Port'Ercole, dove era in attesa di rientrare a Roma per ricevere la grazia, viene arrestato e incarcerato per 2 giorni, perchè scambiato per qualcun'altro, perdendo così tutti i suoi averi. Due giorni dopo sulla stessa spiaggia, cercando di recuperare le sue cose, morì; di \" febbre maligna\", come scrive il Bellori. Era il 18 luglio del 1610 Caravaggio non aveva ancora 39 anni, pochi giorni dopo arriverà la grazia con il permesso di ritornare a Roma.",
    "img": "assets/images/deposizione.jpg"
  },
  "Apollo del Belvedere" : {
    "autore" : "Leocare",
    "autore_real" : "Leocare",
    "tipo" : "Scultura di marmo bianco, 224 cm",
    "anno" : "350 a.C.",
    "nav" :"Musei Vaticani - Città del Vaticano",
    "nav_real": "Musei Vaticani",
    "stile" : "Non definito",
    "storia" : "Fu ritrovato ad Anzio verso la fine del XV secolo, durante il Rinascimento. A partire dalla metà del XVIII secolo, venne considerata come uno dei supremi capolavori dell'arte mondiale, nonché come modello assoluto di perfezione estetica. L'Apollo è copia di una statua in bronzo creata tra il 350 ed il 325 a.C. dallo scultore greco Leocare.\n\nPrima della collocazione nel Cortile del Belvedere, l'Apollo, che sembra sia stato scoperto nel 1489 a Grottaferrata, dove Giuliano Della Rovere era abate commendatario, ricevette solo poche attenzioni dagli artisti, benché esso fosse stato abbozzato due volte nel libro dei disegni di un allievo del Ghirlandaio durante l'ultima decade del XV secolo. Benché si sia sempre pensato che la statua appartenesse a Giuliano Della Rovere prima che egli venisse eletto pontefice, col nome di Giulio II, il suo collocamento appariva confuso fino al 1986: il cardinale Della Rovere, che portava il titolo di San Pietro in Vincoli si spostò da Roma durante il papato di Alessandro VI (1494-1503); Deborah Brown ha dimostrato che frattanto l'Apollo soggiornò nel giardino dei Santi Apostoli e non nella chiesa titolare, come presunto. Venne descritto da Johann Joachim Winckelmann nel suo trattato sulla storia dell'arte nel 1763, l'Apollo venne considerato anche all'epoca del neoclassicismo un'opera di maestosa importanza. Secondo lo storico dell'arte Ernst Gombrich, per Hegel e i suoi contemporanei non si trattava solo di un simbolo della divinità solare, bensì di una rappresentazione del dio stesso in forma umana in un'adeguata forma sensibile.\n\nLa fama dell'Apollo era realmente europea e andava incarnando valori di rinnovamento politico, etico e sociale; a tal proposito vale la pena ricordare un aneddoto avvenuto durante il periodo della rivoluzione francese e delle spoliazioni napoleoniche. ll vescovo Henri Gregoire davanti alla Convenzione del 1794: \"Se le nostre armate vittoriose penetrassero in Italia, l'asportazione dell'Apollo del Belvedere e dell'Ercole Farnese sarebbe la più brillante delle conquiste. È la Grecia che ha ornato Roma: ma i capolavori delle repubbliche greche dovrebbero forse ornare il paese degli schiavi (i.e. l'Italia)? La Repubblica Francese dovrebbe essere la loro sede definitiva\". L'opera fu oggetto in effetti delle spoliazioni napoleoniche durante l'occupazione francese attuate col Trattato di Tolentino, ma venne restituita allo Stato della Chiesa ad opera di Antonio Canova nel 1816.",
    "autore_storia" : "Leocare (in greco antico: Λεοχάρης, Leocháres; ... – IV secolo a.C.) è stato uno scultore greco antico, probabilmente originario di Atene, vissuto nel IV secolo a.C.. Lavorò con il marmo, il bronzo e con la tecnica crisoelefantina; fu attivo in Attica, nel Peloponneso e in Asia Minore.",
    "img": "assets/images/apollodelbelvedere.jpg"
  },
  "Carita con Quattro Figli" : {
    "autore" : "Gian Lorenzo Bernini",
    "autore_real" : "Giovan Lorenzo Bernini",
    "tipo" : "Scultura in terracotta, 39 cm",
    "anno" : "1627-1628",
    "nav" :"Musei Vaticani - Roma",
    "nav_real": "Musei Vaticani",
    "stile" : "Barocco",
    "storia" : "L’opera, differentemente da molti altri elementi prodotti dal Bernini, non è realizzata in marmo o in qualche altro materiale similare, ben in terracotta, dimostrando ancora una volta l’eccezionale abilità manuale di Gian Lorenzo nel saper modellare qualsiasi tipo di superficie.\n\n\nOltre al materiale, anche le ridotte dimensioni della “Carità con quattro bambini” sono da tenere in considerazione: parliamo solo di 39 centimetri di altezza dell’opera, all’interno dei quali si articola un movimento sinuoso dei soggetti tutti aggrovigliati tra loro, che sembrano ricordare una delle sculture classiche per eccellenza, ovvero il “Laoconte”.\n\nQuesta scultura in terracotta rappresenta la Carità trasformata in una donna, la quale è circondata da tre bambini che stanno giocando scherzosamente tra loro, mentre un altro sta bevendo latte dal seno della donna.\n\nNonostante la poca resistenza del materiale, il Bernini dimostra un’eccellente abilità nella rappresentazione dei dettagli delle vesti, dei panneggi e dei movimenti delle masse dei personaggi, i quali sono tutti legati tra loro come se formassero un blocco unico attraverso i loro movimenti.\n\nSenza dubbio “Carità con quattro bambini” è un altro esempio della bravura scultorea di Gian Lorenzo Bernini. Per qualsiasi informazione aggiuntiva su questo lavoro, potete lasciare un commento proprio sotto questo articolo e noi provvederemo ad inserire le nozioni da voi suggerite quanto prima.",
    "autore_storia" : "Giovan Lorenzo Bernini, meglio conosciuto come Gian Lorenzo Bernini (Napoli, 7 dicembre 1598 – Roma, 28 novembre 1680), è stato uno scultore, urbanista, architetto, pittore, scenografo e commediografo italiano. Artista poliedrico e multiforme, Bernini è considerato il massimo protagonista della cultura figurativa barocca. La sua opera conobbe un clamoroso successo e dominò la scena europea per più di un secolo dopo la morte; analogamente, l'influenza di Bernini sui contemporanei e sui posteri fu di enorme portata.",
    "img": "assets/images/caritaconquattrofigli.jpg"
  },
  "Gruppo del Laocoonte" : {
    "autore" : "Agesandro, Atanodoro di Rodi e Polidoro",
    "autore_real" : "Agesandro, Atanodoro di Rodi e Polidoro",
    "tipo" : "Scultura in marmo, 242 cm",
    "anno" : "I secolo a.C. - I secolo d.C.",
    "nav" :"Musei Vaticani - Roma",
    "nav_real": "Musei Vaticani",
    "stile" : "Scultura ellenistica",
    "storia" : "La tradizionale identificazione della statua dei Musei Vaticani con quella descritta da Plinio è ancora generalmente accettata, visto anche che la residenza privata di Tito si doveva trovare proprio sul colle Oppio, dove la statua venne poi ritrovata. Accettata è anche l'attribuzione ai tre artisti rodii, autori anche dei gruppi statuari con storie di Ulisse della grotta di Sperlonga.Varie date sono state proposte per questa statua, oscillanti tra metà del II secolo a.C. alla metà del I secolo d.C.; Bernard Andreae, in alcuni studi, ha ipotizzato che il Laocoonte sia una copia di un originale bronzeo ellenistico, come dimostrerebbero alcuni dati tecnici e stilistici  . Sulla parte posteriore della statua si trova infatti del marmo lunense, non utilizzato prima della metà del I secolo a.C., inoltre alcuni dettagli rimandano inequivocabilmente alla fusione a cera persa: ad esempio il mantello che ricade sulla spalla del giovane a destra fino a toccargli il ginocchio deriva quasi certamente da un espediente tecnico necessario a costituire un passaggio per il metallo fuso. Si è ipotizzato che l'originale fosse stato creato a Pergamo, come suggeriscono alcuni confronti stilistici con opere della scuola locale: i pacifici rapporti tra la città dell'Asia minore e Roma erano infatti rafforzati dai miti legati a Troia, dai quali discendevano le leggende di fondazione di entrambe le città. Plinio comunque attesta la presenza a Roma della statua marmorea a metà del I secolo d.C. attribuendola a scultori attivi un secolo prima. Infatti alcune iscrizioni trovate a Lindos, sull'isola di Rodi fanno risalire la presenza a Roma di Agesandro e Atanodoro a un periodo successivo al 42 a.C., e in questo modo la data più probabile per la creazione del Laocoonte deve essere compresa tra il 40 e il 20 a.C., per una ricca casa patrizia, o più probabilmente per una committenza imperiale (Augusto, Mecenate), anche se il Laocoonte sembra lontano dallo stile neoattico in auge nel periodo. Visto il luogo di ritrovamento è anche possibile che la statua sia appartenuta, per un periodo, a Nerone.",
    "autore_storia" : "Agesandro di Rodi (in greco antico: Ἀγήσανδρος; I secolo a.C. – I secolo) è stato uno scultore greco antico attivo a Rodi e in Italia in epoca tardo ellenistica. È l'autore, con il padre Agesandro e con Polidoro, del famoso gruppo del Laocoonte conservato nei Musei Vaticani[1]. Sono state trovate sue firme su basi di statue scoperte sia in Italia che a Lindo (isola di Rodi)[2] ed è stata attribuita a lui anche una statua di Iside ora conservata a Roma. ",
    "img": "assets/images/caritaconquattrofigli.jpg"
  },
  "Apollo e Dafne" : {
    "autore" : "Gian Lorenzo Bernini",
    "autore_real" : "Giovan Lorenzo Bernini",
    "tipo" : "Scultura in marmo, 243 cm",
    "anno" : "1622-1625",
    "nav" :"Galleria Borghese - Roma",
    "nav_real": "Galleria Borghese ",
    "stile" : "Barocco",
    "storia" : "Apollo e Dafne fu l'ultima di quella serie di commissioni rivolte dal cardinale Scipione Caffarelli-Borghese allo scultore Gian Lorenzo Bernini, all'epoca poco più che ventenne. L'esecuzione del gruppo scultoreo fu iniziata nell'agosto del 1622, ma fu interrotta nell'estate del 1623, siccome Bernini doveva portare a compimento il David per il cardinale Alessandro Peretti. Terminato il David nel 1624, Bernini poté riprendere il lavoro nell'aprile dello stesso anno, avvalendosi della collaborazione di uno dei componenti della sua bottega, lo scultore carrarese Giuliano Finelli, che intervenne nelle parti più delicate dell'opera, eseguendo il fogliame e le radici. L'Apollo e Dafne venne finalmente completato nell'autunno del 1625, riscuotendo sin da subito un'accoglienza entusiastica che consacrò l'opera una dei capolavori più belli dell'artista. Così come già avvenne per il Ratto di Proserpina, scultura berniniana del 1622, alla base dell'Apollo e Dafne venne apposto un cartiglio dove è riportato un distico moraleggiante di Maffeo Barberini: attribuendo un significato morale cristiano a un soggetto pagano (come quello, per l'appunto, di Apollo e Dafne) si poteva ben giustificare la presenza del gruppo scultoreo a villa Borghese. ",
    "autore_storia" : "Giovan Lorenzo Bernini, meglio conosciuto come Gian Lorenzo Bernini (Napoli, 7 dicembre 1598 – Roma, 28 novembre 1680), è stato uno scultore, urbanista, architetto, pittore, scenografo e commediografo italiano. Artista poliedrico e multiforme, Bernini è considerato il massimo protagonista della cultura figurativa barocca. La sua opera conobbe un clamoroso successo e dominò la scena europea per più di un secolo dopo la morte; analogamente, l'influenza di Bernini sui contemporanei e sui posteri fu di enorme portata.",
    "img": "assets/images/apolloedafne.jpg"
  },
  "David" : {
    "autore" : "Gian Lorenzo Bernini",
    "autore_real" : "Giovan Lorenzo Bernini",
    "tipo" : "Scultura in marmo",
    "anno" : "1623-1624",
    "nav" :"Galleria Borghese - Roma",
    "nav_real": "Galleria Borghese ",
    "stile" : "Barocco",
    "storia" : "Gian Lorenzo Bernini iniziò il David nel 1623 su commissione del cardinale Alessandro Peretti, che intendeva inserirla nel contesto scenografico del giardino della sua Villa Montalto. Morto quest'ultimo, la commissione dell'opera fu prontamente rilevata dal cardinale Scipione Caffarelli-Borghese, avido collezionista e abile scopritore di talenti artistici, che già nel maggio 1624 poté collocare il David ormai ultimato al piano terra della propria villa presso porta Pinciana, oggi sede della galleria Borghese.[1] Già dopo la sua ultimazione l'opera fu notata da Filippo Baldinucci, che ne scrisse una profonda analisi:\n\n«La bellissima faccia di questa figura, che egli ritrasse dal proprio volto suo, con una gagliarda increspatura di ciglia all'ingiù, una terribile fissazione d'occhi, e col mordersi colla mandibula superiore tutto il labbro di sotto, fa vedere maravigliosamente espresso il giusto sdegno del giovane Israelita, nell'atto di voler con la frombola pigliar la mira alla fronte del Gigante Filisteo; né dissimile risoluzione, spirito, e forza si scorge in tutte le altre parti di quel corpo, al quale, per andar di pari col vero, altro non mancava, che il moto»\n\nBernini riprese un mito biblico già trattato da Donatello, Michelangelo Buonarroti, e Andrea Verrocchio. I David rinascimentali, tuttavia, trattano gli attimi successivi alla morte di Golia, raffigurando pertanto un eroe meditativo, disteso e soddisfatto del buon esito dell'impresa; al contrario Bernini, come osservato dal Baldinucci, si distacca dall'iconografia tradizionale scegliendo di raffigurare David nell'istante che precede il lancio del sasso contro Golia.",
    "autore_storia" : "Giovan Lorenzo Bernini, meglio conosciuto come Gian Lorenzo Bernini (Napoli, 7 dicembre 1598 – Roma, 28 novembre 1680), è stato uno scultore, urbanista, architetto, pittore, scenografo e commediografo italiano. Artista poliedrico e multiforme, Bernini è considerato il massimo protagonista della cultura figurativa barocca. La sua opera conobbe un clamoroso successo e dominò la scena europea per più di un secolo dopo la morte; analogamente, l'influenza di Bernini sui contemporanei e sui posteri fu di enorme portata.",
    "img": "assets/images/david.jpg"
  },
  "Ratto di Proserpina" : {
    "autore" : "Gian Lorenzo Bernini",
    "autore_real" : "Giovan Lorenzo Bernini",
    "tipo" : "Scultura in marmo di Carra, 255cm",
    "anno" : "1621-1622",
    "nav" :"Galleria Borghese - Roma",
    "nav_real": "Galleria Borghese ",
    "stile" : "Barocco",
    "storia" : "L'opera, in candido marmo di Carrara,[1] fu eseguita tra il 1621 e il 1622 dallo scultore ventitreenne Gian Lorenzo Bernini, su commissione del cardinale-protettore Scipione Caffarelli-Borghese. Scipione Borghese, che iniziò a retribuire il giovane Bernini a partire dal giugno del 1621, avrebbe infine collocato l'opera ultimata nella propria villa fuori Porta Pinciana il 23 settembre dell'anno successivo. Il Ratto di Proserpina, tuttavia, rimase poco tempo a villa Borghese, poiché nel 1623 Scipione fece dono dell'opera al cardinale Ludovico Ludovisi, che la espose nella propria villa. È lo stesso inventario di Ludovisi ad attestare lo spostamento, includendo la descrizione di «una Proserpina di marmo che un Plutone la porta via alto palmi 12 in circa et un can trifauce con piedistallo di marmo con alcuni versi di faccia». Non si sa ancora perché Scipione abbia regalato il gruppo scultoreo a Ludovisi: c'è chi suppone che si sia trattato di un gesto mosso da considerazioni di opportunità politica, oppure chi ritiene sia stata una semplice attestazione di «buona volontà» da parte del Borghese. ",
    "autore_storia" : "Giovan Lorenzo Bernini, meglio conosciuto come Gian Lorenzo Bernini (Napoli, 7 dicembre 1598 – Roma, 28 novembre 1680), è stato uno scultore, urbanista, architetto, pittore, scenografo e commediografo italiano. Artista poliedrico e multiforme, Bernini è considerato il massimo protagonista della cultura figurativa barocca. La sua opera conobbe un clamoroso successo e dominò la scena europea per più di un secolo dopo la morte; analogamente, l'influenza di Bernini sui contemporanei e sui posteri fu di enorme portata.",
    "img": "assets/images/rattodiprospertina.jpg"
  },
  "Amore e Psiche" : {
    "autore" : "Zucchi Jacopo",
    "autore_real" : "Zucchi Jacopo",
    "tipo" : "Olio su tela, cm 173 x 130",
    "anno" : "Firenze 1540-41 - Roma 1595-96",
    "nav" :"Galleria Borghese - Roma",
    "nav_real": "Galleria Borghese ",
    "stile" : "Barocco",
    "storia" : "La commissione della tela – l’unica firmata e datata dall’artista – per il suo significato complessivo può essere legata alle celebri nozze tra Ferdinando I de Medici e Cristina di Lorena, avvenute a Firenze nel 1589. L’incarico a Zucchi, celebre per le raffigurazioni di soggetti mitologici, avvalora tale ipotesi considerando i saldi rapporti dell’artista con la famiglia medicea.Il dipinto raffigura il momento saliente della favola di Amore e Psiche, in cui la fanciulla scopre il suo amante addormentato, presto colpito dalla goccia d’olio bollente caduta dalla raffinata lampada. Zucchi è conosciuto per la precisione e raffinatezza dei dettagli, fra cui i fiori, i gioielli e le stoffe, spesso eseguiti con la collaborazione del fratello Francesco.",
    "autore_storia" : "Le prime notizie su Iacopo di maestro Pietro Zucca risalgono al breve profilo biografico che il suo maestro Giorgio Vasari ne tracciò nella sua seconda edizione delle Vite: secondo l'aretino, il pittore avrebbe avuto venticinque o ventisei anni nel 1568.[1] Doveva essere arrivato ancora bambino a Firenze da qualche città del ducato: del suo nome, infatti, non vi è traccia nei registri dei battezzati conservati nell'Archivio dell'Opera del Duomo di Firenze. Potrebbe essere stato figlio di Piero di Francesco di Donnino del Zucha († 1571), che il 4 marzo del 1551 giunse nel capoluogo toscano per ricoprirvi l'ufficio di capomaestro dei Capitani di Parte Guelfa.A partire dal 1557 (al 31 maggio di quell'anno risale il primo pagamento noto all'artista)[3] collaborò con il Vasari nella decorazione dei Quartieri di Palazzo Vecchio a Firenze, impresa che lo vide impegnato fino al 24 settembre del 1565. Significativo fu il contributo dello Zucchi alla realizzazione delle Allegorie delle città del dominio nel soffitto del Salone dei Cinquecento. Grande l'influenza esercitata in questi anni sul giovane pittore dal Giovanni Stradano, anch'egli impiegato nel cantiere, che portò lo Zucchi ad allontanarsi dall'accademismo vasariano: la lezione del manierista fiammingo si rivelò fondamentale soprattutto per i dipinti di piccolo formato realizzati per Francesco de' Medici su invenzione di Vincenzo Borghini (Quadro di Virtù et Fortuna).\n\nNel 1563 venne ammesso all'Accademia fiorentina del Disegno: venne coinvolto con i suoi compagni dell'Accademia nella realizzazione degli apparati per le esequie di Michelangelo (per le quali realizzò il dipinto con la Storia della vigna del papa) e per le nozze tra il principe Francesco de' Medici, figlio del granduca Cosimo, e Giovanna d'Austria (tela con la consegna delle chiavi del porto di Livorno).",
    "img": "assets/images/amoreepsiche.jpg"
  },
  "Statua di Iside" : {
    "autore" : "Non definito",
    "autore_real" : "Non definito",
    "tipo" : "Statua in marmo, 179.5 cm",
    "anno" : "Età adrianea (117-138 d.C.)",
    "nav" :"Musei Capitolini - Roma",
    "nav_real": "Musei Capitolini",
    "stile" : "Barocco",
    "storia" : "a dea, identificata come Iside, indossa una tunica (chitone) lunga fino ai piedi ed un mantello annodato sul seno (con il caratteristico “nodo isiaco”). Un lembo di velo le ricopre il capo, sul quale è adagiato il disco solare affiancato dalle tipiche decorazioni a forma di serpente (urei) e sormontato da palmette.\n\nNella mano sinistra, parallela al corpo e appena discosta da esso, regge una brocchetta (di restauro); nella mano destra invece lo strumento musicale che accompagna la Dea, il sistro.\n\nL’opera è datata ad età claudia per il trattamento del panneggio e del volto. E’ stata interpretata come replica romana di un’opera greca del 300 a.C., o anche come opera eclettica creata a Roma subito dopo la proibizione del culto isiaco da parte di Augusto e Tiberio.\nSi è pensato perfino alla statua di culto dell’Iseo Campense raffigurata su alcune monete con una iconografia molto simile a quella della statua di Palazzo Nuovo.\n\nIn passato si riteneva che questa scultura fosse stata trovata a metà del ‘700 nei pressi del Pecile di Villa Adriana a Tivoli, ma in realtà era nota in una collezione privata a Roma già dal 1704, per passare nella Collezione Albani nel 1720.",
    "autore_storia" : "Autore non definito",
    "img": "assets/images/amoreepsiche.jpg"
  }
}